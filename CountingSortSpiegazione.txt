l Counting sort è un algoritmo di ordinamento per valori numerici interi con complessità lineare O(n+m), dove n è la lunghezza dell'array e m è pari a max(A)-min(A)+1 (max(A) e min(A) sono rispettivamente l'elemento più grande e l'elemento più piccolo dell'array) ovvero è il range dei valori contenuti nell'array. Non è basato su confronti e scambi e conviene utilizzarlo quando il valore di m è piccolo rispetto a n, altrimenti risulterebbero più veloci altri algoritmi.

L'algoritmo è semplice ed intuitivo: si calcolano i valori max(A) e min (A) e si prepara un array C di dimensione pari all'intervallo dei valori con C[i] che rappresenta la frequenza dell'elemento i+min(A) nell'array di partenza A. Si visita l'array A aumentando l'elemento di C corrispondente. Dopo si visita l'array C in ordine e si scrivono su A, C[i] copie del valore i+min(A).