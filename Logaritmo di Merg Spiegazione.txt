Il Merge Sort (ordinamento per fusione) a differenza degli algoritmi visti in precedenza, é un algoritmo di ordinamento piú complesso, ma molto efficiente, infatti come vedremo ha una complessitá computazionale bassa.

Il meccanismo di ordinamento di questo algoritmo fa uso della tecnica Divide et Impera. Di questa tecnica ci sarebbe molto da dire, purtroppo ció esula dallo scopo di questa guida. Diciamo brevemente che é una tecnica che consiste nel suddividere ricorsivamente un problema complesso in due o piú sotto-problemi piú semplici e poi si ricombinano le soluzioni trovate per ricostruire la soluzione del problema complessivo. 

Vediamo nei dettagli il meccanismo di ordinamento del Merge Sort : il metodo riceve un vettore con n elementi, se n ha una dimensione accettabile (che fissiamo a 20) viene ordinato con l 'Insertion Sort (scegliamo questo algoritmo poiché per piccole dimensioni di n ha buone prestazioni), altrimenti si scompone (Divide) il vettore in due parti uguali (se la dimensione é dispari la prima metà contiene un elemento in più) e su ogni meta del vettore viene richiamato ricorsivamente il metodo. Alla fine dell' invocazione dei due metodi le due sottoparti ordinate vengono fuse (Impera) con il metodo merge in un unico vettore ordinato.